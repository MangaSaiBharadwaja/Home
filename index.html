<!DOCTYPE html>
<html lang="en">
<head>
    <meta charset="UTF-8">
    <meta name="viewport" content="width=device-width, initial-scale=1.0">
    <title>Om Sai</title>
</head>
<body>
    <h1 style="text-align: center;">Manga SaiBhardwaja<sub><h6>Jai Sai Master</sub></h6>   </h1><hr>
    <p style="text-align: justify;"><strong>శ్రీ సంగమేశ్వర స్వామి స్థల పురాణము స్వర్ణముఖినది ఆవిర్భావము </strong><br>

        హిమవంతుని నిలయమైన ఆయన గృహములో తన పుత్రికయైన పార్వతిదేవికి పరమేశ్వరునకు వివాహము నిశ్చితార్ధమై జరుగు సమయములో ఆ వివాహము చూచుటకుగాను పరమేశ్వర సేవక గణాలు, దేవతలు, ఋషులు, మానవులందరు ఉత్తర దిశవైపు వెళుతున్నారు. ఆ విధంగా అందరూ చేరుకొనే సరికి భూమి ఉత్తరవైపునకు వాలిపోవుచున్నది. ఆ విషయాన్ని గమనించినటువంటి పరమేశ్వరుడు, అగస్త్యమహర్షిని పిలిచి నీవు దక్షిణవైపుకు పోయి వివాహము అయినంతవరకు వాలిపోకుండా తొక్కిపెట్టి ఉండమని ఆజ్ఞాపించాడు. అప్పుడు అగస్త్యమహర్షి తన సహధర్మచారిణియైన లోపాముద్రతో ప్రయాణమై దారిలో ఆకాశానికి పెరుగుతున్న పర్వతాలను అణగ తొక్కుకుంటూ చేరుకొని తదైక ధ్యానంతో శ్రీ కాళహస్తీశ్వరుని సమేత జ్ఞాన ప్రసూనాంబను పరమానంద భరితంతో సేవింపసాగారు. అలా కొంతకాలం జరిగిపోయిన తర్వాత స్వామివారి సేవకగణాలు స్నానముజేసి దర్శించుకొనుటకు, అచట నీళ్ళు లేవని గమనించి లోపాముద్రను అచటనే వుంచి అక్కడికి 40 కి.మీ. దూరములో ఉన్న చంద్రగిరి కొండలో తపస్సు ఆచరించినాడు.
        
        అలా తీవ్రమైన తపస్సు చేయగా ముల్లోకాలు గగ్గోలమై అగస్త్యుడు ఈ తపస్సు ఎందుకు చేస్తున్నట్లు అని ఋషులు పరమేశ్వరుని ప్రార్థించారు పరమేశ్వరుడు దివ్యదృష్టితో గ్రహించి, అగస్త్యుడు తపస్సు చేస్తున్నటువంటి చంద్రగిరి పర్వతమును సాక్షాత్కరించి ముని ఏమ నీ కోరిక అని ప్రశ్నించాడు. స్వామీ దక్షిణ కైలాసమని పేరుపొందిన శ్రీ కాళహస్తి దేవస్థానమునకు వచ్చు భక్తులకు స్నానానికి నీళ్ళులేక త్రాగునీరులేక ప్రజలు అవస్థలు పడుతున్నారు. నీ జటాజూటము నుంచి గంగాదేవిని ఒక పాయను నీ వెంట పంపమని కోరినాడు. అందులకు పరమేశ్వరుడు అంగీకరించి గంగమ్మ తల్లిని మహర్షి వెంటపొమ్మని ఆజ్ఞాపించి అదృశ్యమైనాడు. ఆ పావన గంగమ్మ తల్లి సువర్ణ భస్మరాశివలె అగస్త్యుని ముందు ప్రత్యక్షమైంది. అటు పిమ్మట జలధారగా మారి అగస్త్యుని ముందు పోతూవుంటే వెనుక పరవళ్ళు. త్రొక్కుచు సుడులు తిరుగుతూ వస్తున్నది. అలా పయనిస్తూ తిరుపతి చేరుకొని ప్రజల దాహార్తితీర్చి కాళహస్తిని చేరుకొని అచట ప్రజల దాహార్తిని గూడా తీర్చుతూ అక్కడికి ఆగక నాయుడుపేట, తుమూరు, గునపాడు, మెట్టు, గూడలి, వాకాడు, తూపిలిమీదుగా సముద్రం వరకూ నడిచి గంగమ్మ తల్లిని సముద్రంలో విలీనం చేసినాడు. ఆ నడచిన గ్రామాలలో దక్షిణపు ఒడ్డున తన జోలిలో పెట్టుకొని తెచ్చి ఉన్న శివలింగాహారాలను ప్రతిష్ఠజేసి వెళ్ళిపోయినాడు. తదుపరి చోళరాజులు ఈ లింగాహారాలను గమనించి దేవస్థానముల నిర్మాణములు చేసినారు.
        
        తరువాత కూడలి సువర్ణముఖిలో నిర్మించిన దేవస్థానము, ఈ నదికి ఉపనది చల్లకాలువజోడై ప్రవాహము పెరిగికొట్టుకుపోతు శిధిలమైనది. అప్పటికి కూడలి గ్రామం లేదని కానవచ్చుచున్నది. ఇది అటవీప్రాంతమని చెప్పవచ్చును కాబోలు. కొంత కాలానికి గ్రామం ఏర్పడి దేవబ్రహ్మణులైన దేవాంగులకు సంగమేశ్వరుడు స్వప్నంలో కనబడి అగస్త్యస్థాపితమైన నారుద్రాక్ష లింగము ప్రవాహమునకు కొట్టుకు పోతూవున్నది. దానిని తెచ్చి ఉత్తరపు ఒడ్డున ప్రతిష్ఠించమని చెప్పినాడు అలా స్థాపించిన రుద్రాక్షలింగమే ఇప్పటికి గూడలి శ్రీసంగమేశ్వరస్వామిగా విరాజిల్లుతున్నాడు. అలా జరిగి ఎంతకాలమైనదో తెలియరాకున్నది. చివరి చోళరాజులు. స్వర్ణముఖీ నదిని దర్శించుకొంటూ గూడలి గ్రామానికి చేరి, ప్రక్కనే ఉన్న పోయి ఈ ప్రదేశము చక్కని శివక్షేత్రముగా విరాజిల్లునని తలంచి తనమంత్రి జయ భానునితో కలసి చర్చించుచునుండగా అప్పటికే కొండపైన తపస్సు చేసుకొంటూ ఉన్న నిర్మలామూర్తి అనే సాధువుని దర్శించి, ఈస్థలమహత్యాన్ని వివరించవలసినదిగా కోరారు. మీరు ఇక్కడ ఆహారము లేకుండా, భయములేకుండా, నీరులేకుండా ఎలా జీవించి ఉన్నారని అడిగారు.
        
        మంచురూపమైనటు వంటి నీటితోను వర్షాధారమైన జలముతోను ఈ ప్రాంతములో దొరికే పండ్లతో నేను జీవిస్తున్నానని చెప్పాడు. సంగమేశ్వరుడు నా కలలో కనబడుతూ రానున్న కాలంలో కొండపైన భీమేశ్వరుడుగాను, క్రిందిభాగమున శ్రీ సంగమేశ్వరుడుగాను విరాజిల్లుతాను అని అదృశ్యమైపోయేవాడు. ఇప్పటికి మీరు ఈ ప్రాంతానికి వచ్చినారు. ఇందంతా సంగమేశ్వరుని లీలేనని చెప్పి భౌతిక కాయాన్ని వదిలినాడు. తదుపరి కీ॥శ॥ 498 సం॥ హేవళంబినామ సంవత్సరం క్రింది భాగమున సంగమేశ్వరుని ఆలయము కొండపైన భీమేశ్వరుని ఆలయము చోళరాజులు నిర్మాణము గావించినట్లు పరంపరాగతమైన పూర్వుల ద్వారా స్వామివారి చరిత్ర విధితమైనది. <br>
        <strong>ఓం నమఃశివాయ ! సర్వం సంగమేశ్వర - భీమేశ్వరార్పితం.</strong></p>


    <iframe width="300" height="200" src="https://www.youtube.com/embed/mKQOY_2afPo?si=RebHmsXRCAEneHGg" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>
    <iframe width="300" height="200" src="https://www.youtube.com/embed/yqfruyORqKg?si=QAOmLZneZD9Q0Pm_" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>
    <iframe width="300" height="200" src="https://www.youtube.com/embed/pIRFMvSNPXQ?si=CY1UsM7UWTnB8mNY" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>
    <iframe width="300" height="200" src="https://www.youtube.com/embed/mpGxPZVaims?si=Ty5XlspU3qfEjTEL" title="YouTube video player" frameborder="0" allow="accelerometer; autoplay; clipboard-write; encrypted-media; gyroscope; picture-in-picture; web-share" allowfullscreen></iframe>
</body>
<footer>
    https://mangasaibharadwaja.github.io/Home/ 
        <br>
    <img src="QRmb.jpeg" width="300";height=" 300"; style=" align-items: center;">
</footer>
</html>
